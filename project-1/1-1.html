<!DOCTYPE html>
<html lang="bg">

<head>
    <meta charset="utf-8" />
    <meta name="viewport" content="width=device-width, initial-scale=1" />
    <title>ЕДИН ДЕН В АМЕРИКА</title>
    <link rel="icon" type="image/png" href="images/icon.png" />
</head>

<body>
    <br>
    <br>
    <p>Кольо Николов - Един ден в Америка
        <br>
        Откъс от непубликувания роман "Мемориъл хоспитал"
        <br>
        <br>
        <br><br>

        Без да кажат дума, най-напред се отправили към хълма. Потреперали от чистия въздух пренесен като ледена диня, - вдигнали яките на палтата, сложили ръкавиците...
        <br><br>
        Отблизо къщите били по-хубави, а листата в тревите - още сочни, с набъбнала цветна плът; те им напомнили за самотната разходка из Ларчмънт, край Ню Йорк, и мястото тук им се видяло страшно пусто. Нито едно перденце не помръднало. Нито една кола непотеглила. Нито едно дете неизлязло вън-да си поиграев листата или да разходи куче.
        <br><br>

        Въпреки всичко двамата обиколили цялото малко селище с еднакво богати имения; както хиляди пъти досега, те вече си харесали това място и били абсолютно убедени, че именно там ще прекарат остатъка от живота си - толкова близо до Мемориъл хоспитал, а така безопасно далече, когато си вън от нея, зареден със свобода...
        <br><br>

        Къщите свършили и Ник и Вили навлезли в истинска гора. Като я пресекли, стигнали малка река. Вървели дълго край подскачащия я гръб-луда бяла риба и попаднали в парка. Мятали се като деца в празните люлки. Без ракети и без топки, само с остри махове и кенгурски подскоци, поиграли тенис на игрището, покрито с цимент и заградено от висока мрежа. От малко мостче пуснали книжно корабче. Влезли в спортната зала и погледали самотен играч на скуош, напрегнати момчета с щанги в ръце и състезатели из плувния басейн. Станало им топло и напуснали.
        <br><br>

        Лутали се из огромен пазарен център - влизали от магазин в магазин и си избирали мебели, дрехи, бижута, плочи, книги. Когато огладнели страшно, точно напътя им се изпречиласветлатастъклена колибка "Мак Данълдс" с нейните топли хамбъргъри, хрупкащи пържени картовки, студена кола и ароматно кафе.
        <br><br>

        Точно тогава било времето да ни се обадят най-после. Но Вили предпочела да гладува все се страхувала, че ще я посъветваме... не, ще я накараме да се върне в болницата; така била сигурна в Ник само неин, без никакви опити за чужди влияния... Асигурно не е била и чак толкова гладна, щом двамата продължили да скитат.
        <br><br>

        Проникнали в грамадно автокино празно, без нито една кола. Зад прозореца на малка постройка до входа имало струпани най- малко хиляда слушалки, но вратата била заключена. Ник и Вили приближили до един от железните пилони, в които се включва звука, докоснали го с пръст и примижали... Вятърът свирел нежен неженен музикант и предвестник за бялата свадбена рокля на зимата. Побелия екран не падала дори сянка, а те изгледали на него всички филми, произведени досега дори и ония, за които били чели и слушали само. Проследили ясно с отчетлив фокус и няколко свои Филми: отдавна заснети в напрегнатите им мечти, озвучени с готови надписи и музика... И това им вдъхнало повече надежда, отколкото цялото наше двайсет хилядно градче с къщите, които се виждали съвсем близко, магазините, оцетната фабрика, паркингите за коли, железопътната линия и товарните композиции по нея, ресторантите, църквите, канцелариите, банките, мотелите, учрежденията, библиотеката, пощата, автобусната станция, автомивката и обще- ствената пералня символи, които криели в себе си милиони - обещания и пътища във всички измерения, но мъртви-сега, неподвижни, дори без дим в комините... Паднал здрач, те стояли все там, под екрана - каква по-голяма благодат от тъмнината за прожекцията на един филм!: когато срамежлив ият и скромен творец остава невидим, а пред изумените очи на милиони зрители текат неговите думи, мисли, движещи се сънища...
        <br><br>

        Пристигнали пазачите и касиерите, някъде далече затанцували първите фарове на коли: скоро щял да почне истинският филм.
        <br><br>

        Ник и Вили си тръгнали - нарязвани от бързи и обилни кратки прожектори, бавно напредвали към по-малките, но по неподвижни светлинки на къщите.
        <br><br>

        Нали в Уинчестър няма никакви автобуси, вървели дълго в прозрачния въздух без кълбенца мъгла, бистър от вятъра, сладъки весел.
        <br><br>

        Ярко земно съзвездие го довело до пазарен център близо до болницата и кабинета на доктор Уок.
        <br><br>

        Ник се сетил, че наблизо живее зъботехникът Миладин. Открили къщата му лесно, но звънили дълго и тропали по вратата дълго докато той ги чул, седнал в мазето пред своите челюсти, пуснал радиото докрай.
        <br><br>

        Мил изтичал по стълбите, Ник и Вили ясно чули тупурдията, после застанал зад вратата - тук стъпките му били по-котешки и предпазливи.
        <br><br>

        Попитал кой е, не повярвал, но отключил, и гледал двамата наистина като пасажери на НЛО - с червени от студа лица, с щръкнали от смях уши и разрошени от вятъра коси; само дето говорели български - между другото, непознат в това градче точно толкова, колкото и марсиански.
        <br><br>

        Поканил ги вътре.
        <br><br>

        Помогнал им да си свалят палтата и пуловерите.
        <br><br>

        Настанил ги на огромната софа в хола. Извинил се, че няма с какво да ги прехрани-живеел сам и не готвел нищо, набивал само сухоежбина там долу в мазето, наведен над челюстите, но ето сега щял да прескочи с колата до "А и П" - и щял да напълни цяла количка с продукти.
        <br><br>

        Искате ли да сготвим нещо, викал възбудено, някоя наша българска гозба...
        <br><br>

        После хукнал навън...
        <br><br>

        На масичката пред софата имало две големи ябълки и кана със студено мляко.
        <br><br>

        Когато Мил се върнал, помъкнал три големи книжни кесии, Ник и Вили вече спели, прегърнати на софата. Завил ги хубаво с одеало, угасил полилея и отишъл в кухнята
        <br><br>

        Лицата на двамата били скрити под косите им. Последното нещо, което отнесъл с погледа си, били изцапаните ботуши, останали вън от одеялото.
        <br><br>

        През цялото време, докато готвел зад затворената врата, Мил си представял Ник и Вили като малки мръсни котенца, наскитали се донасига, а сега полегнали на топли чкои мъркащи, излочили докапка млякото, схрускали ябълките...
        <br><br>

        Чакай, котенцата ядат ли ябълки, стреснал се.
        <br><br>

        ***
        <br><br>

        Мил се обади чак сутринта,
        - Елате да си приберете двете котенца...
        <br><br>

        Бяхме в "Биг бъргър" татко, мама, баба и аз. Четирима отчаяни инатчии се опитваха с последните си сили, усмивки, чар, знания и опит да спасят умиращият бизнес. Вместо да привличат, студовете отблъскваха нашите клиенти-ония понепетдесетина души, призвани да навъртят оборот от сто долара, за да продължим нататък....
        <br><br>

        Продавачите на коли се държаха мъжки хванали се честно на хорото, те се наливаха храбро с бира и блъскаха флиперите; бяха в същото положение в нашите обувки, казано на английски - пристъпващите зимни дни ги плашеха. /Или с присъщата ми наивност аз опоетизирах яките къркачи, които при това са държали под око паркинга с наредените гъсто една до друга трошки все умрели синкави риби в преситеното мъркане на прелитащите кота- раци в нови олдсмобили, трндърбърди, шевролети, кадилаци, мерце- деси, фордове, бюици.../. Все едно, цялата ни шетня беше за монолитната група от брадясали толупи, а се стараехме, сякаш самият Джими Картър се готвеше да жени дъшеря си в "Биг бъргър"; или поне Ричард Никсън-като по-закъсал с общественото мнение...
        <br><br>

        -Какви котенца?
        <br><br>

        Татко кълцаше лук - ситнички листа на хризантема, - внимаваше да не си среже пръстите в предназначеното за публиката шоу - и никак не му беше до шеги.
        <br><br>

        -Ник и Вили. При мене са. -Какво правят там?
        <br><br>

        Мил обясни, че двамата излезли от болницата още вчера, но скитали до тъмно и попаднали при него; още спели, но вече не му пукало, ако ги събуди с телефона време им било най-после да опитат най-вкусните ястия на света.
        <br><br>
        -Най-вкусните? - разсърди се татко. - Мислех, че те се предлагат само в "Биг бъргър".
        <br><br>
        Мил се засмя достатъчно силно, за да продъни и моето ухо, залепено до деривата. -Събудиха ли се? - Татко отклоняваше деликатно ръката на баба от слушалката. -Колкото да ти е чудно, още не. А съм пуснал и радиото докрай...
        <br><br>
        -Окей!
        <br><br>
        Нашият плимът чакаше на самия заден вход сребърна - подкова, залепена на паркинга-уви!-още без коли, спрели да опитат специалитетите на татко.
        <br><br>
        Сбутахме се вътре като войници - колко пъти тези дни се събирахме вътре като по тревога и излитахме; вечер стояхме тайно пред Мемориъл хоспитал и надеждата да мернем лицата на Ник и Вили не ни напускаше.
        <br><br>
        Няма защо да се лъжем. Двамата имаха рядък старт в България - страшно млади, бяха изпреварили своите връстници понеседно десетилетие. Обичаха ги и ценяха книгите на Ник, филмите на Вили - В нашите очи лудешко начало на бляскаво бъдеще, водещо неминуемо в разкошни замъци, където по правило непреклонни слуги не допускат бедните роднини. Правеха планове да построят къща в Бояна, а аз все се чудех как ще се побере там палатът в дворчето от един декар, бъкано с овошки, орехи, храсталаци и касис. В моите детски очи замъкът на Ник и Вили се състезаваше с приказките. Нали точно те ни учат, че най-накрая дворците се населяват от бедните и честните дъщери на стругари и синове на земеделци..., принцеси и принцове, омагьосани в изгорели от сел- ското слънце каубои, наричани краварчета, воловарчета и биволарчета... в Америка прочетох "Великият Гетсби" и все си представях миналия в мечтите ми дом на Ник и Вили точно като имение на Гетсби - осветено от лампи-зрели круши, святър в цветни градини и спокойни басейни, беседки, шампанско, музика от грамофон. За себе си отреждах скромната роля на разказвача Ник Карауей, седнал в сянката на лятна нощ, смазан от щурци, окъпан от луната. Трезв и бодър, с бистър ум и пружиниращи мускули, готови да защитят моите идоли.
        <br><br>
        Има нещо страшно сладко в изкуството да гледаш сгушил се Ромео в сянката на храста под балкона на Жулиета, загледан в крехката и сянка зад стъклото, довършващ с устни всеки неин жест. Колко често позицията на наблюдател ни задоволява напълно!/Нима телевизията не е най-страшното доказателство?/. Ник ми е разка- звал - като студент изпращал момичетата често до другия край на града, София тогава била малка и лесно се прекосявала - прибирал се в летните нощи, цистерни миели паважа, дърветата ухаели, цветята будували; по пътя си можел да срещне само останал без огънце пушач или приятел, превърнат в сомнамбул след написаните /според самия него/ гениални стихове... Това бавно завръщане било по-мило от самото момиче и от нейното огнено сигурно, хладно и гъвкаво, прелестно, но избягало тяло...; прибрано вече първоначалните си форми...
        <br><br>
        Светлините на Мемориъл хоспитал никак не приличаха на стъклен замък. Но дори сега, когато Ник и Вили са отново далече от погледа ми винаги си ги поставям на пиедестал, разтворен въз видения от празници, разкош и веселба през пламъците на запален летен огън.
        <br><br>
        <br><br>

        1979г., Ню Йорк
    </p>
    <br>
</body></html>
